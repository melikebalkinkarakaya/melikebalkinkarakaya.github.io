AVM Kuyruklarını Refah Sanan Zihin:
Türkiye Ekonomisini Anlamayı Reddeden Yeni Cehalet Biçimi


Türkiye son yıllarda tarihinin en derin ekonomik kırılmalarından birini yaşıyor.
Alım gücünün eridiği, fiyatların uçtuğu, orta sınıfın çöktüğü bu dönemde toplumun davranışları da gözle görülür biçimde değişmiş durumda.

Fakat bütün bu tabloya rağmen, sosyal medyada hâlâ şu cümleyi kurabilen insanlar var:

“AVM’de kuyruk var, demek ki ekonomi iyi. Kimse aç değil.”


Bu cümlenin yarattığı şaşkınlık, ekonominin kötü oluşundan değil;
ekonomiyi yorumlama kapasitesinin toplumsal ölçekte çöküşünden kaynaklanıyor.

AVM kuyrukları, ekonomik refahın değil;
ekonomik çöküşün sosyolojik, psikolojik ve davranışsal sonucudur.

Aşağıda bunun nedenlerini kapsamlı şekilde açıklıyorum.



××× Ekonomiyi Görüntüyle Değil, Verilerle Anlarız

“Kuyruk var → Ekonomi iyi” mantığı bilimsel düşünceyle hiçbir noktada kesişmez.
Çünkü ekonomi, bir görüntü değil; gösterge setidir.

Bir ülkenin ekonomik durumunu anlamak için kullanılan temel göstergeler:

Enflasyon oranı

Alım gücü

Dolar ve Euro karşısında değer kaybı

Asgari ücretin dolar bazındaki seviyesi

Gıda enflasyonu

Kira enflasyonu

Hane halkı borçluluğu

Gelir dağılımı eşitsizliği

××× Peki Türkiye’de tablo ne?

Asgari ücret:
2025’te net asgari ücret 22.104 TL. Açıklandığı dönemde yaklaşık 630 dolara denk gelirken, bugünkü kurla hesaplandığında yaklaşık 520 dolar seviyesinde.

Euro: 
2025 yılı sonunda (Aralık 2025’e yakın) Euro/TL kuru piyasa verilerine göre yaklaşık 49 – 50 TL seviyesinde seyrediyor.
Bu, 2019’a göre yaklaşık 8,5 – 9 kat yüksek bir kur demek.

Gıda fiyatları : 2019 Kasım’da 20 temel gıda ürününden oluşan sepet: 266 TL
2024 Kasım’da aynı sepet: 2.804 TL 
Bu, toplamda yaklaşık %952 fiyat artışı demek (yani sepet fiyatı neredeyse 10 katına çıkmış). 

Restoran fiyatları toplumun büyük kısmı için ulaşılamaz hâle geldi

Kiralar orta sınıfı fiilen yok etti

Hane borcu tarihî seviyelerde


Bu veriler ortadayken AVM’deki kalabalığı “refah göstergesi” olarak yorumlamak;
röntgen filmini kahve falıyla açıklamaya benzer.

Bu sadece bilgi eksikliği değildir;
veri okuryazarlığı yoksunluğudur.
Ekonomi tartışmasını Atatürk düşmanlığıyla perdelemek,
sadece krizin büyüklüğünü kabul edemeyenlerin son sığınağıdır.

Sonuç: Ekonomiyi Gerçekler Bozar, Atatürk Düşmanlığı Kurtarmaz. 

Melike Balkın Karakaya
Uzman Klinik Psikolog • Toplum Bilim Analisti • Felsefeci • Tasavvuf Ehli